1. Aké organely sú typické pre všetky eukaryotické bunky? 
a) cytoskelet zložený z aktínových, tubulínových a intermediárnych filamentov 
b) pravé jadro, ktoré nie je ohraničené membránou 
c) endomembránový systém 
d) glykokalyx 

2. Aké organely a štruktúry obsahujú všetky prokaryotické aj eukaryotické bunky? 
a) mitochondrie, pravé jadro, ribozómy, cytoplazmu 
b) ribozómy, cytoplazmu, cytoplazmatickú membránu, glykokalyx 
c) ribozómy, cytoplazmu, cytoplazmatickú membránu, DNA 
d) pravé jadro, ribozómy, DNA, lyzozómy 
3. Aké sú hlavné úlohy cytoskeletu v bunke? 
a) je to vonkajšia kostra buniek 
b) umožňuje pohyb niektorých baktérií
c) zohráva úlohu pri bunkovom delení 
d) umožňuje efektívny transport molekúl v bunkách 

4. Bunkové jadro: 
a) je koordinačným a riadiacim centrom bunky 
b) prokaryotických buniek je zložené z jadrovej membrány, jadrovej matrix a chromatínu 
c) obsahuje genetickú informáciu 
d) je obalené dvojitou jadrovou membránou 

5. Cielená likvidácia vybraných proteínov sa uskutočňuje:
a) v peroxizómoch 
b) v proteazómoch 
c) disjunkciou 
d) ubikvitináciou 

6. Cytoplazma: 
a) je vonkajším prostredím bunky 
b) je schopná sa meniť zo sólu na gél a naopak 
c) je polotekutá 
d) bielkoviny a ich hydratačný plášť najviac ovplyvňujú jej viskozitu 

7. Čo je to nukleoid?
a) jadro prokaryotickej bunky 
b) jadro eukaryotickej bunky 
c) jadro bakteriálnej bunky 
d) kruhová molekula DNA 

8. Čo patrí medzi syntetické centrá bunky?
a) endoplazmatické retikulum 
b) jadro 
c) lyzozóm 
d) Golgiho aparát 
9. Čo tvorí jadro prokaryotickej bunky?
a) dve cirkulárne molekuly dvojvláknovej DNA 
b) jedna cirkulárna molekula dvojvláknovej DNA 
c) nukleoid 
d) jadierko 

10. Jadierko: 
a) je súčasťou prokaryotickej bunky 
b) je súčasťou eukaryotickej bunky 
c) je miestom syntézy tRNA 
d) nachádzajú sa v ňom molekuly DNA, RNA a proteínov 

11. Jadro eukaryotickej bunky: 
a) je koordinačným a riadiacim centrom bunky 
b) obsahuje genetickú informáciu 
c) môže obsahovať jedno alebo viac jadierok 
d) sa skladá z jadrovej membrány, jadrovej matrix a chromatínu 

12. Jadro eukaryotickej bunky: 
a) je koordinačným a riadiacim centrom bunky 
b) obsahuje jadrové póry 
c) nemôže mať viac ako jedno jadierko 
d) sa skladá z jadrovej membrány, matrix a jadrového chromozómu 

13. Jadro: 
a) v prokaryotoch obsahuje DNA zbalenú do nukleotidov pomocou histónov 
b) u eukaryotov, prechádza cyklickými zmenami počas bunkového cyklu 
c) dochádza v ňom k translácii a tvorbe polypeptidov 
d) neobsahuje RNA 

14. Kde sú v bunke často lokalizované mitochondrie? 
a) hneď pod cytoplazmatickou membránou 
b) vždy na apikálnej strane buniek 
c) v jadre 
d) v mieste, kde je najvyššia spotreba energie 

15. Ktoré organely živočíšnych buniek sú od okolitého prostredia vyčlenené dvojitou membránou: 
a) mitochondrie a jadierko 
b) mitochondrie a chloroplasty 
c) mitochondrie a jadro 
d) mitochondrie a endoplazmatikcé retikulum 

16. Ktoré tvrdenia o centrozóme sú správne? 
a) centrozóm sa skladá z dvoch na seba kolmých centriolov, pričom každý tvorí deväť trojíc tubulínových vlákien 
b) kinetochorové mikrofilamenty sa viažu na centroméru chromozómov a umožňujú ich pohyb v mitóze 
c) nekinetochorové mikrotubuly sa podieľajú na posúvaní centrozómov na póly bunky 
d) centrozóm sa počas interfázy nachádza vždy v jadre bunky 

17. Ktoré tvrdenia o cytoskelete eukaryotickej bunky sú správne? 
a) mikrotubuly sa podieľajú na transporte mechúrikov a tvorbe deliaceho vretienka 
b) mikrofilamenty sú tvorené tubulínom a zabezpečujú pohyb chromozómov 
c) intermediárne filamenty poskytujú bunke odolnosť voči ťahu a tlaku 
d) kinetochor je bielkovinový komplex, ktorý sa počas delenia pripája na centroméru chromozómov 

18. Ktoré tvrdenie o mitochondriách je pravdivé? 
a) 80S ribozómy sú poskladané v cytoplazme a následne sú trasnportované do mitochondrií 
b) mitochondrie majú vlastnú genetickú informáciu, ale tá nie je exprimovaná, je to len rudiment 
c) mitochodnriálna DNA má rovnakú štruktúru ako DNA v eukaryotickom jadre
d) pre správne fungovanie mitochondrií je potrebná interakcia produktov jadrových aj mitochondriálnych génov 

19. Ktoré tvrdenie správne popisuje jednotlivé druhy vlákien cytoskeletu? 
a) mikrotubuly – duté rúrky z tubulínu, súčasť deliaceho vretienka 
b) mikrofilamenty – tenké vlákna z aktínu a myozínu, vytvárajú kontraktilný systém 
c) intermediárne filamenty – 10 nm vlákna bez kontrakcie, zvyšujú mechanickú odolnosť bunky 
d) mikrotrabekuly – súčasť ribozómov, zabezpečujú proteosyntézu

20. Lyzozómy sú: 
a) mechúriky obalené dvojitou membránou, obsahujúce DNA 
b) mechúriky vznikajúce odškrtením z Golgiho aparátu, obsahujúce hydrolázy 
c) štruktúry s oxidačnými enzýmami, ktoré detoxikujú bunku 
d) zásobníky glykogénu v cytoplazme 

21. Medzi organely eukaryotickej bunky patria: 
a) Golgiho aparát 
b) endoplazmatické retikulum 
c) mitochondrie 
d) lyzozómy 

22. Mikrotubuly sa predlžujú: 
a) depolymerizáciou 
b) polymerizáciou 
c) pridávaním tubulínových dimérov 
d) odoberaním tubulínových dimérov

23. Mitochondrie vznikajú: 
a) de novo v každej dcérskej bunke vzniknutej bunkovým delením 
b) delením existujúcich mitochondrií 
c) pučaním z jadra 
d) pučaním z endoplazmatického retikula 

24. Mitochondrie: 
a) sú zložené z troch biologických membrán 
b) neobsahujú DNA 
c) sú miestom oxidatívnej fosforylácie 
d) sú maternálneho pôvodu 

25. Mitochondrie: 
a) sú zložené z troch biologických membrán
b) obsahujú DNA
c) dochádza tu k terminálnej oxidácii 
d) sú paternálneho pôvodu

26. Na obnove laminy a obalu jadra sa najviac podieľa: 
a) lamín A 
b) lamín B 
c) lamín C 
d) lamín D 

27. O jadierku platí, že: 
a) je to trvalá organela 
b) skladá sa z RNA a bielkovín 
c) je miestom produkcie ribozómov 
d) je miestom produkcie proteazómov 

28. Peroxizómy sa vyznačujú tým, že: 
a) vznikajú odškrtením z Golgiho aparátu, obsahujú prevažne oxidačné enzýmy 
b) majú životnosť desiatky rokov a sú trvalou súčasťou bunky 
c) sú najväčšou organelou bunky, ich hlavnou funkciou je proteosyntéza 
d) sú kódované iba mitochondriálnymi génmi 

29. Podľa zloženia rozlišuje bunkové organely: 
a) membránové 
b) zložené z bielkovín 
c) zložené z bielkovín a RNA 
d) zložené z DNA a RNA

30. Pre akú organelu je typické nízke pH vnútorného prostredia? 
a) lyzozóm 
b) jadro 
c) mitochondrie 
d) cytoplazma 

31. Pre akú organelu je typické vysoké pH vnútorného prostredia? 
a) lyzozóm 
b) jadro 
c) mitochondria 
d) cytoplazma 

32. Ribozómy:
a) nie sú zložené z biomembrány 
b) sa nenachádzajú v prokaryotických bunkách 
c) sú miestom transkripcie
d) sú miestom translácie 

33. Ribozómy:
a) nie sú zložené z biomembrány 
b) sa nenachádzajú v prokaryotických bunkách 
c) sú miestom transkripcie 
d) sú zložené z dvoch bielkovinových podjednotiek a rRNA 

34. Typy jadierka sú: 
a) kompaktné 
b) s nukleolonémou 
c) prstencovité 
d) s nukleolomérou 

35. Z čoho sú zložené ribozómy?
a) z lipopolysacharidov 
b) z molekúl cholesterolu a sacharidov 
c) z ribonukleovej kyseliny a bielkovín 
d) z proteínov a lipidov 

36. Riasinky a bičíky:
a) sú tvorené mikrotubulami
b) riasinky zabezpečujú pohyb spermií
c) bičík je pohybová organela niektorých živočíšnych buniek
d) sú tvorené len aktínovými filamentmi

37. Centrozóm a cytoskelet:
a) centrozóm sa skladá z dvoch centriol uložených kolmo na seba
b) cytoskelet sa skladá z mikrotubulov, mikrofilamentov a intermediárnych filamentov
c) cytoskelet je tvorený len z bielkovín aktínu
d) centrozóm má význam len v rastlinných bunkách

38. Vakuoly:
a) v rastlinných bunkách pomáhajú udržiavať turgor
b) v živočíšnych bunkách majú vždy rovnakú veľkosť a funkciu
c) slúžia na skladovanie látok a rozklad metabolitov
d) vznikajú delením jadra

39. Čo je to chromatozóm?
a) prokaryotické jadro
b) dekondenzovaný ribozóm
c) nukleozóm stabilizovaný histónom H1
d) stavebná/štruktúrna jednotka chromatínového vlákna

40. Čo je to matrizóm?
a) kohorta génov kódujúcich komponenty extracelulárneho matrixu
b) súbor mitochondrií v materskej bunke
c) matrica na vystavanie cytoskeletu v bunke
d) komplex centrozómu a mikrotubulov deliaceho vretienka

41. Endomembránový systém bunky:
a) je tvorený napr. membránami endoplazmatického retikula, Golgiho aparátu, lyzozómami
b) sa nachádza v prokaryotických organizmoch
c) je tvorený hlavne membránovými organelami, ako sú peroxizómy a cytoskelet
d) komponenty systému si môžu vymieňať látky vezikulárnym transportom

42. Euchromatín:
a) je tvorený kondenzovanými úsekmi chromozómov
b) ide o transkripčne neaktívny chromatín
c) má jemnú, penovitú až fibrilárnu štruktúru
d) je transkripčne aktívny

43. Heterochromatín:
a) je tvorený kondenzovanými úsekmi chromozómov
b) ide o transkripčne neaktívny chromatín
c) má jemnú, penovitú až fibrilárnu štruktúru
d) je transkripčne aktívny

44. Histónové bielkoviny:
a) patria medzi tzv. bázické bielkoviny
b) sa nevyskytujú v jadrách eukaryotických buniek
c) rozdeľujeme do 6 tried
d) sú posttranslačne modifikované

45. Jadrová matrix: 
a) neobsahuje transkriptozómy a replikozómy 
b) predstavuje najdôležitejšiu extrachromatínovú zložku jadra
c) obsahuje enzýmy a ďalšie proteíny potrebné pre transkripciu a replikáciu
d) na jej tvorbe sa podieľajú laminy A a C

46. Jadrový obal:
a) oddeľuje bunku od extracelulárneho prostredia
b) je tvorený dvoma biologickými membránami
c) vonkajšia membrána jadrového obalu je v kontakte s endoplazmatickým retikulom a s cytoplazmou
d) vnútorná membrána jadrového obalu je v kontakte s endoplazmatickým retikulom a s cytoplazmou

47. Jedno „poschodie“ 30 nm chromatínového vlákna sa nazýva:
a) signum
b) solenoid
c) chromozóm
d) segment

48. Na výstavbe histónového oktaméru sa podieľajú:
a) H1
b) H3
c) H4
d) H8

49. Nehistónové bielkoviny asociované so skafoldom a jadrovou matrix sú:
a) proteíny zabezpečujúce teritóriá chromozómov
b) enzýmy, ktoré odstraňujú torzné napätie
c) proteíny, ktoré vykonávajú transkripciu
d) proteíny, ktoré vykonávajú replikáciu

50. Pórový komplex sa skladá z:
a) jednej centrálnej granuly
b) jednej bočnej granuly
c) diafragmy
d) karyotheky

51. Nehistónové bielkoviny chromozómu:
a) majú prevažne regulačnú funkciu
b) nemajú vplyv na vnútornú organizáciu interfázového jadra
c) sú skafoldové proteíny tvoriace ultraštruktúru chromozómov
d) zabezpečujú ochranu teritória chromozómu a dynamiku chromatínových slučiek v ňom

52. V akých iných organelách eukaryotických buniek okrem jadra sa môžu vyskytovať gény? 
a) v mitochondriách
b) v Golgiho aparáte
c) v chloroplastoch
d) v lyzozómoch

53. Základné komponenty cytoskeletu sú:
a) intermediárne filamenty
b) centroméra
c) mikrotubuly
d) mikrofilamenty

54. Globulárny aktín je základnou stavebnou:
a) intermediarnych filamentov
b) mikrotubulov
c) mikrofilamentov
d) aktínoidov

55. Jadrové póry:
a) sa nachádzajú na vnútornej strane jadrového obalu 
b) sú tvorené z proteínových vlákien a granúl, ktoré spolu vytvárajú pórový komplex 
c) zabezpečujú aktívny transport látok z jadra do cytoplazmy 
d) sa nachádzajú v jadrovej membráne prokaryotických buniek 

56. Medzi jednomembránové organely patria: 
a) ribozómy a jadierko 
b) Golgiho aparát a peroxizómy 
c) lyzozómy a endoplazmatické retikulum 
d) mitochondrie a chloroplasty 

57. Jadrové póry: 
a) majú priemer cca 100 μm 
b) sa nachádzajú v jadrovej membráne prokaryotických buniek
c) zabezpečujú aktívny transport z jadra do cytoplazmy 
d) sú tvorené z proteínových vlákien a granúl 

58. Medzi organely eukaryotických buniek ktoré sú tvorené jednou biomembránou patria: 
a) chloroplasty, mitochondrie 
b) Golgiho aparát 
c) peroxizómy, lyzozómy 
d) jadierko, jadro 

59. Membránové organely poznáme zložené z: 
a) jednej membrány, napr. endoplazmatické retikulum 
b) dvoch membrán (obal jadra, mitochondrie a chloroplasty) 
c) dvoch membrán, napr. Golgiho aparát 
d) jednej membrány (obal jadra, mitochondrie a chloroplasty)

60. Z koľkých biomembrán sú tvorené mitochondrie? 
a) z dvoch 
b) z dvoch – vonkajšieho obalu a vnútornej zriasenej 
c) z jednej 
d) z dvoch – vonkajšej zriasenej a vnútornej zriasenej